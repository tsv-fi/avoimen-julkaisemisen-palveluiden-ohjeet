# Artikkeleiden näkyvyys ja Journal.fi
Alle on listattu erilaisia artikkelitietokantoja ja toimintoja, joiden käyttäminen lisää lehden näkyvyyttä. Liittymistä koskevissa teknisissä ongelmissa voi olla yhteydessä [tuki@tsv.fi](mailto:tuki@tsv.fi). Monissa tapauksissa kunkin palvelun oma tuki on kuitenkin paras lisätiedon lähde.

Yleistä tietoa oman lehden näkyvyydestä löytyy esimerkiksi[ Public Knowledge Projectin kirjoittamasta Getting found / Staying found -oppaasta](https://docs.pkp.sfu.ca/getting-found-staying-found/en/).

## OpenAIRE

Kaikkien Journal.fi-lehtien julkaisemien artikkeleiden tiedot siirtyvät automaattisesti OpenAIREn tietokantaan syksystä 2019 lähtien. Kaikkien lehtien on hyvä muokata omien osastojen asetuksia ja valita parhaiten valittua osastoa koskeva [COAR-luokituksen mukainen sisältötyyppi](https://vocabularies.coar-repositories.org/resource_types/). Tämä parantaa OpenAIRE-tietokannan indeksointia.

**Asetukset > Julkaisu > Osastot > _sininen kolmio osaston nimen vasemmalla puolella_ > Muokkaa. Inställningar > Tidskrift > Sektioner > _blå triangel till vänster om sektionens namn_. Settings > Journal > Sections > _blue triangle on the left side of the item_ > Edit.**

## CrossRef

CrossRef ylläpitää laajaa artikkelitietokantaa, jota kerätään DOI-tunnisteiden rekisteröinnin yhteydessä. Tietokantaan pääsee ottamalla käyttöön DOI-tunnisteet. Katso tätä koskeva erillinen ohjeistus.

## DOAJ

Directory of Open Access Journals on keskeisin avointen tiedelehtien luettelo. Se luetteloi sekä korkealaatuisia tiedelehtiä että niiden julkaisemia artikkeleita. Liittymisestä löytyy erillinen ohjeistus.

Katso myös [Public Knowledge Projectin DOAJ-opas](https://docs.pkp.sfu.ca/doaj/).

## Melinda

Kaikkien mukana olevien lehtien metadata välittyy automaattisesti OAI-PMH-rajapinnan kautta Kansalliskirjaston Melinda-tietokantaan. Kansalliskirjasto käy läpi uudet tiedot tietyin väliajoin ja julkaisee ne Melindassa. Järjestely koskee suoraan kaikkia lehtiä, jotka julkaisevat lehtensä Journal.fi-palvelussa. 

**Huom!** Embargolehtien kannattaa aina julkaista uudet numerot heti palvelussa ja käyttää OJS-järjestelmän embargo-ominaisuuksia, joilla pääsyä koko teksteihin voidaan rajoittaa.

## Finna

Finna-palvelu indeksoi artikkelit samaan tapaan kuin Melinda automaattisesti tietyin väliajoin.

## Google Scholar

Valitettavasti Google Scholar ei ole erityisen läpinäkyvä siitä, miten se indeksoi tieteellisiä artikkeleita. OJS-järjestelmä mainitaan kuitenkin sen ohjeistuksissa järjestelmänä, jossa julkaistut artikkelit päätyvät Google Scholariin hyvin. 

Googlen indeksointia, ja muidenkin vastaavien palveluiden indeksointia, helpottaa kahden lisäosan kytkeminen päälle kohdasta **Asetukset => Verkkosivusto => Lisäosat. Inställningar => Webbplats => Plugins. Settings > Website > Plugins.** Nämä ovat Dublin Core Indexing Plugin ja Google Scholar Indexing Plugin.

Lisäosat eivät tee mitään näkyvää muutosta artikkeleiden sivuille, vaan ne lisäävät artikkelin sivulle hakukoneille näkyviä metatietoja.

Google indeksoi sisällöt jollakin aikavälillä, jota on vaikea arvioida ennakkoon. Halutessaan oman lehden tilanteesta voi olla yhteydessä Googleen.

Katso myös [Public Knowledge Projectin Google Scholar -opas](https://docs.pkp.sfu.ca/google-scholar/).

## Sosiaalinen media

Artikkeleiden yhteyteen saa sosiaalisen median jakonapit **addThis**-lisäosan avulla. Kytke lisäosa päälle kohdasta **Asetukset => Verkkosivusto => Lisäosat. Inställningar => Webbplats => Plugins. Settings > Website > Plugins.**

Kohdasta “Asetukset” voi muuttaa jakonappien ulkoanäköä. Napit näkyvät artikkelin abstraktin alapuolella. 

Jos artikkeleita jakaa esimerkiksi Facebookissa, kannattaa ottaa käyttöön myös **OpenGraph**-lisäosa **Asetukset => Verkkosivusto => Lisäosat. Inställningar => Webbplats => Plugins. Settings > Website > Plugins.**

Lisäosa liittää artikkelin abstraksivulle sekä numeron sisällysluettelon sivulle koneluettavat merkinnät artikkelin nimestä, abstraktista ja mahdollisesta kansikuvasta, jota jaon yhteydessä ehdotetaan käytettäväksi.

## Pubmed, Medline, Scopus ja Web of Science

Otsikossa mainittujen kaupallisten toimijoiden indekseihin hakemisesta löytyy hyvä perusohjeistus Public Knowledge Projectin ohjesivustolta: [Index Application Guide](https://docs.pkp.sfu.ca/indexing-guide/en/).
