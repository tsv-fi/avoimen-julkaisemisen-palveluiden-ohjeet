# Journal.fi-palvelun käyttö pelkässä julkaisukäytössä

Tässä ohjeessa kerrotaan, miten OJS-järjestelmää voi käyttää pelkkään jo tuotettujen artikkeleiden julkaisemiseen. Näissä tapauksissa käsikirjoituksia ei kannata lähettää normaaliin tapaan uutena käsikirjoituksena, koska tällöin käsikirjoitusta pitää siirtää ensin tuotantovaiheeseen.

Järjestelmän pikajulkaisulisäosalla (Quicksubmit Plugin) artikkelin voi julkaista suoraan tai vaihtoehtoisesti käsikirjoituksen voi lähettää suoraan tuotantovaiheeseen odottamaan julkaisua.

## Numeroiden lisääminen ja hallinta

Ennen artikkeleiden siirtämistä kannattaa luoda valmiiksi lehden numero, jota on julkaisemassa.

* Valitse sivuvalikosta **Numerot/Issues/Nummer**
* Välilehdeltä **Tulevat numerot/Future issues/Kommande nummer** valitaan kohta **Luo numero/Create Issue/Skapa nummer**
* Syötä avautuvaan lomakkeeseen numeron tiedot: **vuosikerta**, **numero** ja **vuosi** (Volume, Number, Year).
* Kohtaan **Otsikko/Title/Titel** voidaan antaa erillinen nimitieto, jos kyseessä on esimerkiksi jokin erikoisnumero.
* Lomakekenttien alapuolella valitaan rukseilla numeron yhteydessä näytettävät tiedot. Mikäli siis ei ole tapana ilmoittaa numero-tietoa, niin kyseisestä kohdasta jätetään ruksi pois.
* Kun kaikki tiedot on syötetty, paina **Tallenna/Save/Spara.**

Valmis numero ilmestyy **Tulevat numerot/Future Issues/Kommande nummer** välilehdelle. Sen tietoja pääsee muokkaamaan klikkaamalla numeron otsikkoa. 


### Numeron julkaisu

Kun kaikki numerossa julkaistavat artikkelit ovat valmiina, voit klikata numeron nimen edessä olevaa sinistä kolmiota, jolla avautuvista lisätoiminnoista pääset julkaisemaan numeron.


## Artikkeleiden lisääminen järjestelmään

Kun OJS-järjestelmää käytetään käsikirjoitusten vastaanottoon, syntyy julkaistavan artikkelin aihio jo siinä vaiheessa, kun ensimmäinen versio käsikirjoituksesta lähetetään. Saapunut teksti käy tämän jälkeen läpi toimitusprosessin ja lopuksi siitä valmistetaan julkaistava versio.

Mikäli käsikirjoituksia ei vastaanoteta järjestelmän kautta, voidaan yksittäisen artikkelin julkaisua nopeuttaa käyttämällä **Pikajulkaisulisäosaa** (**Quicksubmit plugin**).

Lisäosa löytyy vasemmasta sivuvalikosta kohdasta **Työkalut => Tuonti/Vienti => Pikajulkaisulisäosa / Tools=>Import/Export=>Quicksubmit Plugin) / Verktyg => Importera/Exportera => QuickSubmit-pluginet.**

Ennen artikkelin lisäämistä kannattaa kerätä esille julkaistava artikkelitiedosto, artikkelin otsikko ja abstrakti sekä kirjoittajan nimi, sähköposti ja affiliaatio.


### Artikkelin lisääminen

Avaa pikajulkaisulisäosa.

Valitse **käsikirjoituksen kieli** vetovalikosta. Jos lehden kieliasetuksissa on määritelty, että julkaistaan vain yhdellä kielellä, ei vetovalikkoa ole.

Valitse **osasto/section/sektion**, jossa artikkeli julkaistaan.

Anna artikkelin **otsikko**. Mikäli lehti on monikielinen, klikkaamalla kenttää avautuu mahdollisuus täyttää eri kieliversiot.

Anna artikkelin **abstrakti**.

Lisää artikkelin **tekijät/contributors/medarbetare**.

* Valitse **Lisää tekijä/Add contributor/Lägg till medarbetare.**
* Täytä avautuvaan lomakkeeseen kirjoittajan **nimi**, **sähköposti**, **maa** sekä **affiliaatio**. Mikäli et tiedä sähköpostiosoitetta, kannattaa käyttää oman toimituskunnan pääasiallista sähköpostia. Osoitetta ei julkaista oletuksena kirjoittajan nimen yhteydessä.
* Valitse tekijän **rooli/role/roll** (tavallisesti kirjoittaja).
* Paina **Tallenna/Save/Spara.**
* Mikäli tekijöitä on useita, aloita uudelleen valitsemalla **lisää tekijä**.

Lisää **julkaistavat tiedostot/Galleys/Publiceringsversioner.**

* Valitse **Lisää julkaistava tiedosto/Add Galley/Lägg till publiceringsversion.**
* Anna **julkaistavan tiedoston selite/Galley Label/Etikett för publiceringsversion**. Tämä teksti näkyy siinä linkissä, jota painamalla tiedosto aukeaa. Artikkelin tekstin tapauksessa kannattaa käyttää tiedostomuotoa, esim. _PDF_. Mikäli kyseessä on liitetiedosto, kannattaa käyttää jotain lyhyttä kuvausta, esim. Kuvio 1, Kuva 1, Taulukko 1 jne.
* Valitse tiedoston **kieli**. Tämä näkyy riippuen kieliasetuksista.
* Paina **Tallenna/Save/Spara**.
* Pääset lisäämään itse tiedostoa.
* Valitse **artikkelin osa/component/artikelkomponent**. Artikkelin tekstin tapauksessa se on **Artikkelin teksti/Article Text/Artikeltext**. Liitetiedostojen tapauksessa valitaan oikea vaihtoehto vetovalikosta.
* Valitse **lataa tiedosto** ja hae haluttu tiedosto tietokoneeltasi.
* Vihreä V-kirjain tiedoston nimen edessä on viesti onnistuneesta latauksesta.
* Paina **Jatka/Continue/Fortsätt**. Kohdassa 2 ei ole tarvetta nimetä tiedostoa uudelleen, paina **Jatka** ja lopuksi vaiheessa 3 **Suorita**.
* Mikäli haluat lisätä muita tiedostoja artikkelin yhteyteen, aloita uudelleen valitsemalla **Lisää julkaistava tiedosto/Add Galley/Lägg till publiceringsversion.**

Mikäli olet lisännyt valmiiksi julkaisemattoman numeron johon haluat artikkelin liittää, valitse lomakkeen lopussa olevista valinnoista **Julkaistu/Published/Publicerad**.

Valinta avaa vetovalikon, josta voit valita numeron, johon haluat liittää artikkelin. Valitse haluttu numero.

Täytä tarvittaessa lomakkeen loput tiedot. Sivut näkyvät sisällysluettelon yhteydessä, julkaisupäivämäärää ei yleensä tarvitse muokata ja mainittavat luvat riippuvat lehden toimintatavoista.

Paina lopuksi **Tallenna/Save/Spara**.

Saat ilmoituksen, että artikkeli on luotu. Voit nyt **palata lisäosaan** lisäämään uutta artikkelia tai siirtyä muokkaamaan juuri lisätyn artikkelin tietoja valitsemalla **Siirry käsikirjoitukseen**.


## Artikkelin lisääminen DOI-tunnusten käyttäjille

DOI-tunnus on hyvä lisätä myös artikkelin kokotekstitiedostoon mikäli kyse on kokonaan uudesta artikkelista. DOI-tunnuksen näkee kuitenkin vasta siinä vaiheessa kun artikkelia ollaan lisäämässä järjestelmään, joten kokotekstitiedosto pitää lisätä eri vaiheessa kuin normaalisti pikajulkaisua käytettäessä.

Mikäli haluaa DOI-tunnuksen mukaan kokotekstitiedostoon voi toimia seuraavasti.

Avaa pikajulkaisulisäosa.

Valitse **käsikirjoituksen kieli** vetovalikosta. Jos lehden kieliasetuksissa on määritelty, että julkaistaan vain yhdellä kielellä, ei vetovalikkoa ole.

Valitse **osasto/section/sektion**, jossa artikkeli julkaistaan.

Anna artikkelin **otsikko**. Mikäli lehti on monikielinen, klikkaamalla kenttää avautuu mahdollisuus täyttää eri kieliversiot.

Anna artikkelin **abstrakti**.

Lisää artikkelin **tekijät/contributors/medarbetare**.

* Valitse **Lisää tekijä/Add contributor/Lägg till medarbetare.**
* Täytä avautuvaan lomakkeeseen kirjoittajan **nimi**, **sähköposti**, **maa** sekä **affiliaatio**. Mikäli et tiedä sähköpostiosoitetta, kannattaa käyttää oman toimituskunnan pääasiallista sähköpostia. Osoitetta ei julkaista oletuksena kirjoittajan nimen yhteydessä.
* Valitse tekijän **rooli/role/roll** (tavallisesti kirjoittaja).
* Paina **Tallenna/Save/Spara.**
* Mikäli tekijöitä on useita, aloita uudelleen valitsemalla **lisää tekijä**.

Jätä kohta **julkaistavat tiedostot/Galleys/Publiceringsversioner** tyhjäksi tässä vaiheessa.

Valitse lopusta vaihtoehto **Julkaisematon/Unpublished/Opublicerad**.

Paina lopuksi **Tallenna/Save/Spara**.

Saat ilmoituksen, että artikkeli on luotu.

Kun kaikki uuteen numeroon tarkoitetut artikkelit on lisätty yllä kuvatulla tavalla, voit siirtyä kohtaan **DOI-tunnukset/DOIs/DOI:er** Kaikki juuri lisäämäsi artikkelit pitäisi näkyä listauksessa.

Valitse halutut artikkelit ja valitse kohdasta Massatoiminnot vaihtoehto "Osoita DOI-tunnuksia". Lisätyt DOIt näkyvät klikkaamalla artikkelin nimen vieressä olevaa sinistä nuolta.

_Voit nyt päivittää tunnuksen artikkelin taittotiedostoon ja luoda julkaistavan kokotekstitiedoston._

Lisää kokotekstitiedosto kohtaan **julkaistavat tiedostot/Galleys/Publiceringsversioner.**

* Valitse **Lisää julkaistava tiedosto/Add Galley/Lägg till publiceringsversion.**
* Anna **julkaistavan tiedoston selite/Galley Label/Etikett för publiceringsversion**. Tämä teksti näkyy siinä linkissä, jota painamalla tiedosto aukeaa. Artikkelin tekstin tapauksessa kannattaa käyttää tiedostomuotoa, esim. _PDF_. Mikäli kyseessä on liitetiedosto, kannattaa käyttää jotain lyhyttä kuvausta, esim. Kuvio 1, Kuva 1, Taulukko 1 jne.
* Valitse tiedoston **kieli**. Tämä näkyy riippuen kieliasetuksista.
* Paina **Tallenna/Save/Spara**.
* Pääset lisäämään itse tiedostoa.
* Valitse **artikkelin osa/component/artikelkomponent**. Artikkelin tekstin tapauksessa se on **Artikkelin teksti/Article Text/Artikeltext**. Liitetiedostojen tapauksessa valitaan oikea vaihtoehto vetovalikosta.
* Valitse **lataa tiedosto** ja hae haluttu tiedosto tietokoneeltasi.
* Vihreä V-kirjain tiedoston nimen edessä on viesti onnistuneesta latauksesta.
* Paina **Jatka/Continue/Fortsätt**. Kohdassa 2 ei ole tarvetta nimetä tiedostoa uudelleen, paina **Jatka** ja lopuksi vaiheessa 3 **Suorita**.
* Mikäli haluat lisätä muita tiedostoja artikkelin yhteyteen, aloita uudelleen valitsemalla **Lisää julkaistava tiedosto/Add Galley/Lägg till publiceringsversion.**

Kun tiedostot on lisätty, valitse lopuksi toiminto **Ajoita julkaistavaksi / Schedule for publication / Planera för publicering**. Avautuvasta ikkunasta valitaan numero, jossa artikkeli halutaan julkaista ja lisäksi voidaan antaa sivunumerot ja tekijänoikeuksiin liittyvät tiedot.

Paina **Tallenna/Save/Spara**. Järjestelmä ilmoittaa vielä artikkeliin liitetystä DOI-tunnuksesta, paina **OK**.

Siirry takaisin kohtaan **Käsikirjoitukset/Submissions/Bidrag**  > **Kaikki aktiiviset/All Active/Alla aktiva** ja valitse seuraava muokattava käsikirjoitus.

Kun numero julkaistaan kaikki artikkelit siirtyvät **Arkisto/Archive/Arkiv** -välilehdelle.
